6.2.2 Bir Kurumda Bir Aracı Uygulamaya Koymak için Pilot Projeler
Araç seçimi ve başarılı bir kavram kanıtlama (POC) tamamlandıktan sonra,
seçilen aracın kurumda kullanıma başlanması genellikle pilot bir projeyle başlar,
bu proje ile aşağıdakiler hedeflenir:
• Araç hakkında derinlemesine bilgi edinmek, güçlü ve zayıf yönlerini anlamak.
• Aracın mevcut süreç ve uygulamalara nasıl uyacağını değerlendirmek ve gereken değişiklikleri
belirlemek.
• Aracı ve test varlıklarını kullanmanın, yönetmenin, saklamanın ve bakımını yapmanın yol ve
yöntemlerine karar vermek. (örneğin, dosyalar ve testler için adlandırma kurallarına karar vermek, kodlama
standartlarını seçmek, kütüphaneler oluşturmak ve test gruplarının modülerliğini belirlemek)
• Aracın sağladığı faydaların kabul edilebilir bir maliyet ile sağlanıp sağlanamayacağını
değerlendirmek.
• Aracın toplamasını ve raporlamasını istediğiniz metrikleri anlamak ve bu metriklerin kaydedilip
raporlanabilmesini sağlamak için aracı yapılandırmak.
6.2.3 Araçlar için Başarı Faktörleri
Bir kurum içindeki araçların değerlendirilmesi, uyarlanması, dağıtımı ve devamlı desteği için başarı
faktörleri aşağıdakileri içerir:
• Aracın kurumun geri kalanına aşamalı olarak yayılması
• Aracın kullanımı için süreçleri uyarlamak ve geliştirmek
• Araç kullanıcıları için eğitim, koçluk ve mentorluk sağlamak
• Aracın kullanımı için yönergeler tanımlamak (örneğin, otomasyon için dâhili standartlar)
• Aracın kullanımı süresince elde edilen bilgileri toplamak için bir yöntem belirlemek
• Araç kullanımını ve faydalarını izlemek
• Belirli bir aracın kullanıcılarına destek sağlamak
• Kullanıcılardan geribildirimleri toplamak
Ayrıca, aracın yazılım geliştirme yaşam döngüsüne teknik ve organizasyonel olarak entegre olmasını
sağlamak önemlidir; bunun için yönetimden ve/veya tedarikçilerden bu işle sorumlu ayrı kurumların katılımı
gerekebilir.
Test koşumu araçlarını kullanmakla ilgili deneyimler ve tavsiyeler için Graham 2012'y
